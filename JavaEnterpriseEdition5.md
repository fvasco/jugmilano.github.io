[<html>]
<div class="hreview">
  <h3 class="summary"><span class="item fn">Filippo Diotalevi - Java Enterprise Edition 5, Progettazione e sviluppo di applicazioni Web</span></h3>
  <abbr class="dtreviewed" title="20060823T1359++0100">23 Agosto 2006</abbr>, recensione di
  <span class="reviewer vcard">
	 <span class="fn" style="display:none">Marcello Teodori</span>
	 <span class="url fn"><a href="http://www.jugmilano.it/vqwiki/jsp/Wiki?MarcelloTeodori">MarcelloTeodori</a></span>
  </span>
  <p/>
  <span class="type" style="display:none">product</span>
  <a class="item url" href="http://www.hoepli.it/editore/visbook.asp?id=88-203-3635-9">
  <img alt="photo of 'Filippo Diotalevi - Java Enterprise Edition 5'" src="http://www.hoepli.it/editore/hoepli_file/cover/88-203-3635-9.jpg" class="photo" />
  </a>
  <p/>
  <blockquote class="description">
	 <p>
		<abbr title="5" class="rating" style="font-family:'Hiragino Kaku Gothic Pro';">&#9733;&#9733;&#9733;&#9733;&#9733;</abbr><br/>
Un disclaimer su questa recensione è d'obbligo visto che l'autore lo conosciamo bene, essendo il fondatore del JUG Milano, ma in questa nota iniziale è anche difficile nascondere un certo orgoglio per il fatto che esca a nome di uno dei nostri uno dei primi libri italiani e non solo sulla nuova versione di Java Enterprise Edition che nel frattempo ha perso il 2 nel nome ed è ormai nota solo come Java EE 5.
	 </p>
	 <p>Innanzitutto quello che colpisce immediatamente sono le dimensioni del libro, meno di 200pp. a dispetto di un argomento noto fino alla versione precedente per gli eccessi di complessità non sempre giustificati, cosa che a catena ha prodotto come letteratura vere e proprie enciclopedie a più volumi.</p>
	 <p>L'approccio seguito è quello di dare dei limiti alle API trattate con preferenza per quelle principali relative allo strato web (Servlet e JSP, ma non JSF) ed EJB 3, partendo dalla realizzazione di un'applicazione di esempio semplice ma affatto banale, un wiki web. Nel corso della realizzazione vengono introdotte le novità di Java EE 5, che possono rendere più semplice la vita del programmatore, con riferimento a concetti ben noti come il paradigma MVC e diversi Design Pattern, in modo da comprendere al meglio le motivazioni dietro il design della piattaforma in un perfetto equilibrio fra il codice che viene man mano realizzato e la trattazione dei concetti teorici che vi sono dietro.</p>
	 <p>Un'ulteriore scelta particolarmente azzeccata a livello didattico è il mancato ricorso a librerie esterne. Ciò permette di mettere maggiormente a fuoco ciò che è possibile fare con la sola Java EE 5, e nello specifico su Glassfish, la reference implementation di Sun che ne implementa le API completamente.
Un effetto collaterale molto salutare di questo approccio è il permettere al lettore più smaliziato di intuire nel corso dell'implementazione dell'applicazione, laddove non specificati esplicitamente, le idee in piccolo dietro molte librerie esterne di uso comune e di favorire in questo modo anche una loro scelta più consapevole e più dettata da esigenze reali.</p>
	 <p>In sostanza un libro consigliato sia a chi è completamente nuovo a Java EE 5 sia a chi ha finora snobbato EJB  e magari utilizzato approcci alternativi per cogliere i progressi della nuova versione, con in più il valore aggiunto di esercitare a dovere la mente nel padroneggiare quei paradigmi e pattern che sono la cassetta degli attrezzi indispensabili di ogni buon programmatore enterprise.
</p>
  </blockquote>
  <p style="font-size:smaller;"><a href="http://microformats.org/wiki/hreview">hReview <span class="version">0.3</span></a></p>
</div>
[</html>]
