Ecco il report. Ognuno si senta in dovere di aggiungere i particolari che ho saltato.... A chi non interessasse (o avesse già letto) il report interesserà sicuramente esprimere la propria opinione (a fondo pagina).

----

Dunque, il meeting.
I primi coraggiosi erano sul posto alle 19, ma il bizzoso campanello
di CSP ne permetteva l'ingresso solo un dieci minuti dopo.

Ad accoglierli c'era il vulcanico Bruno Bossola, il padrone di casa.
Con l'arrivo di Renzo è iniziata quindi la prima sessione di
laboratorio della storia del Jug Milano dal titolo: "come collegare un
portatile Dell (con Red Hat ) al video proiettore, e sperare di trarne
qualcosa di buono?".

Il laboratorio è durato una mezzora molto abbondante, in cui la nostra
sparuta ma agguerrita taskforce Linux ha dato fondo ai trucchi piu'
sporchi del mestiere. Ed è stato un successo.

A seguito il grande Renzo Borgatti ci ha presentato AOP (Aspect
Oriented Programming) e vari tool utilizzabili per applicare questo
paradigma alla programmazione in Java, portando molti esempi reali di
codice.
La discussione è scaturita subito, e l'incontro si è reso vivace fin
dall'inizio; il tempo è volato, le pance hanno iniziato a brontolare,
e verso le 22 la relazione ha avuto termine tra la soddisfazione generale.

I piu' audaci (tra i quali il temerario Bruno, che è tornato (spero!)
a Torino col treno delle 0.20) si sono poi trasferiti alla pizzeria
'Il cerchio' per una onesta pizza+birra.