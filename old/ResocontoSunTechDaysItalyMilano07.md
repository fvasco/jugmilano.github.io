Quest'anno la __JavaConference__ è stata inglobata dalla tappa italiana dell'evento itinerante dei Sun Tech Days, che porta gli evangelist di Sun in giro per il mondo a contatto con gli sviluppatori.

Prima dell'evento vero e proprio c'è stata la giornata per le community dei progetti opensource di Sun, che si è rivelata molto interessante, oltre che frequentatissima.

!__NetBeans__ Community Day!
TODO

	* intervento di FabrizioGiudici su __BlueMarine__ con le ultime novità introdotte
	* sul palco per la presentazione del progetto di traduzione italiana di NetBeans con il project lead GiorgioFranceschetti e premiazione inattesa con certificato! http://blogs.sun.com/janicec/entry/worldwide_tour
	* speech su Mobility Pack con presentazione del plugin per testing live su device reali presso testing lab remoto con [http://www.mobilecomplete.com/products/deviceanywhere.htm|DeviceAnywhere]

!STD 28-29 settembre 2007!
Ed eccoci all'evento vero e proprio! Se il bilancio della giornata precedente è stato ottimo, qui invece ci sono state scoperte interessanti ma ahimè anche cocenti delusioni.

Partiamo dalle cose migliori:
	* un intervento sullo '''state of the art''' di Java, con particolare enfasi sull'introduzione dei nuovi linguaggi di scripting per la JVM, sempre più pronta a perdersi la J iniziale, con l'antipasto della API {{{javax.scripting}}} in Java 6 e la funzione {{{invoke_dynamic}}} nel prossimo Java 7 
	* l'intervento di '''Octavian Tanase''' sull'evoluzione di NetBeans e sull'interazione con la community, che è stato disponibile anche per una chiacchierata post-speech nella quale ha delineato le nuove sfide di adeguamento del mondo Sun verso l'esterno, con l'introduzione di Mercurial anche per NetBeans e le attività in corso per rendere java.net di più facile accesso per gli sviluppatori
	* '''Derby''', database embedded in Java in forte crescita, inattesa star grazie a ''François Orsini'', disponibilissimo anche dopo lo speech a raccontarne anche i dettagli interni con la sua esperienza diretta di committer del progetto
	* una ''Java Jacket'' vinta dal sottoscritto al concorso per chi si iscriveva al programma dei partner Sun!
	* Stefano Sanna alle prese con '''il Sun SPOT kit e i robot delle Lego''', un entertainer nato, chiarissimo nelle spiegazioni e capace di far venire in mente una valanga di idee da realizzare, che però a differenza di noi da bravo geek lui realizza sul serio e dopo ci fa le slide, forse il miglior bravo presentatore che abbiamo in Italia?
	* le demo su Phobos e i componenti '''jMaki''' per costruire applicazioni mashup con le API web più note, come Google, Yahoo, Flickr e Twitter
	* '''Sang Shin''' si conferma un grande formatore dal vivo come nei tutorial pubblicati sul suo sito [http://www.javapassion.com/|Java Passion], capace di rendere interessanti anche le specifiche JBI!
	* l'abituale occasione di incontro una volta tanto non virtuale con gli amici degli altri JUG e di Sun Italia

Ed ora le note dolenti, forse amplificate anche dal fatto che protagonisti o argomenti fossero fra i più attesi.

'''David Chappel''', autore di un ottimo libro sugli Enterprise Service Bus, argomento sul quale ha peraltro costruito una carriera con i prodotti di Sonic e passato da poco ad Oracle, si esibisce in un presuntuoso show all'americana che si rivela una banale sviolinata priva di contenuto sul middleware di messagging del suo nuovo datore di lavoro. Non riesco neanche a rimanere fino alla fine dell'intervento e rimango con la mia ignoranza in materia. Pessimo.

Altro pollice verso per il nuovissimo '''JavaFX''', su cosa siano le ''rich internet application'', o ''rich media application'' come le chiamano qui, sono ormai anni che ci teniamo costantemente aggiornati. Stavolta potrebbe anche essere l'occasione per toccare con mano cosa sia in grado di offrire Sun, ma purtroppo c'è ancora troppo poco disponibile oltre la cortina di fumo commerciale per poter far presa su un pubblico di tecnici. E aggiungo che forse quello che c'è tramite i weblog arriva prima agli interessati.

Infine la posizione poco visibile del padiglione dedicato agli espositori, insieme agli intervalli troppo brevi fra uno speech e l'altro, han fatto sì che - mea culpa - la zona dedicata ai JUG dove c'era il banchetto disponibile per il JugMilano fosse lasciata troppo spesso deserta... salvo popolarsi improvvisamente durante le pause pranzo data la vicinanza alle tavolate!

----
Le presentazioni sono scaricabili in formato PDF alla seguente URL:
http://it.sun.com/sunnews/events/2007/sept/jc07/presentations.jsp
