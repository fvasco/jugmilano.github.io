[<html>]
<div class="hreview">
  <h3 class="summary"><span class="item fn">Ian Roughley - Practical Apache Struts2 Web 2.0 Projects</span></h3>
  <abbr class="dtreviewed" title="20080220T0000++0100">22 Febbraio 2008,</abbr> recensione di
  <span class="reviewer vcard">
	 <span class="fn"><a href="Wiki?MarcelloTeodori">Marcello Teodori</a></span>
  </span>
<p/>
  <span class="type" style="display:none">product</span>
<a class="item url" href="http://www.apress.com/book/view/9781590599037">
  <img alt="copertina di 'Ian Roughley - Practical Apache Struts2 Web 2.0 Projects'" src="http://www.apress.com/resource/bookcover/9781590599037?size=medium" class="photo" />
</a>
<p/>
  <blockquote class="description">
	 <p><abbr title="3" class="rating" style="font-family:'Hiragino Kaku Gothic Pro';">&#9733;&#9733;&#9733;&#9734;&#9734;</abbr></p>
[</html>]
Finalmente, ora che Struts2, ovvero la fusione fra Struts (la community) e [<html>]WebWork[</html>] (il codice), è una realtà consolidata, iniziano ad uscire un po' di libri per coprire il vuoto su questo argomento.

L'autore di questo libro aveva già pubblicato [http://www.infoq.com/minibooks/starting-struts2|un e-book gratuito su InfoQ], con possibilità di ordinarne copia stampata a pagamento, ma se quello poteva deludere per lo stile da instant book, stessa sorte potrebbe capitare a questo nuovo se ci si aspetta una guida onnicomprensiva sull'argomento, magari partendo da zero sullo sviluppo di applicazioni web in Java.

Ciò detto, '''Practical Apache Struts2 Web 2.0 Projects''' rimane un ottimo libro, ma che sono personalmente riuscito ad apprezzare solo dopo aver effettivamente partecipato alla realizzazione di un progetto completo con Struts2, senza limitarmi agli esempi di base. In questo contesto si è rivelato una guida preziosa per cogliere tutte le novità introdotte rispetto a [<html>]WebWork[</html>] , con forte enfasi sull'uso delle annotation e sulla semplificazione nello sviluppo tramite l'introduzione di ''convention over configuration'' a la Rails. Qui si vede tutta l'esperienza di un autore che è anche committer del progetto ed è in grado di indicare sottigliezze essenziali o di mettere ordine fra le diverse modalità per raggiungere un obiettivo, indicando il modo più efficace e moderno fra le soluzioni disponibili sul framework, che sono troppo spesso più di una.

Un altro tema trattato molto bene è il contesto nel quale viene proposto il framework, ossia quello delle '''applicazioni Web 2.0''', ed è sicuramente centrato l'obiettivo di proporre Struts2 come scelta competitiva in questo ambito. La panoramica sulle tematiche di business, le tecnologie abilitanti, l'apertura verso l'utente sono descritte con una lucidità ed una freschezza tali da rendere il libro interessante anche solo per capirne di più sul web 2.0 a prescindere da Struts2.

Inoltre l'approccio molto pragmatico su argomenti di contorno, ma essenziali per il risultato, come l'impostazione dell'ambiente di sviluppo, la gestione del processo di produzione del software tramite metodi agili o l'enfasi sulle tecniche di testing e sui sistemi di continuous integration, li inquadra finalmente come strumenti di lavoro consolidati e non come argomenti di filosofia spicciola, come troppo spesso capita in letteratura. Banalmente ho trovato più utile la pagina su '''Maven''' presente in questo libro, scritta dal punto di vista di un utente che ha evidentemente sofferto la mia stessa fatica nell'adottarlo, di tutta la documentazione ufficiale ed i libri online prodotti sull'argomento.

Per quanto riguarda il framework '''Struts2''' vero e proprio, ''tutti gli argomenti che ci si aspetta sono trattati'': integrazione con ''Spring'' e ''Hibernate/JPA'', conversione e convalida dell'input, configurazione dagli esempi base a tutti i trucchetti ed i parametri più oscuri, ''supporto ad AJAX e content syndication'', templating con JSP, FreeMarker e Velocity e personalizzazione dell'output, sicurezza con ''Acegi'', gestione dei layout con ''SiteMesh'', fino alla nuova impostazione a plugin per impacchettare le estensioni del framework. Per ciascun argomento se ne può vedere direttamente l'utilizzo su un esempio di applicazione 2.0 per la gestione online di concorsi che viene costruita capitolo dopo capitolo. 

Purtroppo dai due terzi del metà libro in poi, quando si è nel vivo dello sviluppo dell'applicazione proposta, la coerenza dell'opera viene meno ed ''iniziano ad esserci alcuni passi falsi'' che ne abbassano pesantemente la qualità complessiva. In primo luogo si ritrovano parecchie ripetizioni di argomenti già trattati, con parole ed impaginazione simili, nei capitoli precedenti, come se il libro non avesse ricevuto adeguata revisione prima del passaggio in fase di stampa. Infine manca completamente una conclusione che faccia il punto su quanto descritto e dia spunti al lettore su come portare avanti il proprio percorso di apprendimento su Struts2. Il libro infatti termina all'improvviso dopo il capitolo, peraltro molto interessante, sull'uso di Struts2 con un ''frontend basato su GWT'' tramite il plugin relativo, lasciando ancora una volta la sensazione di avere fra le mani un'opera '''valida ma ancora incompleta''', che potrebbe trarre giovamento da una seconda edizione.

Da notare inolte un'utile iniziativa di Apress, della quale anche questo libro fra parte, che abbina ai libri stampati oltre alla possibilità di scaricare il codice sorgente anche un codice per scaricare la versione e-book in PDF.
[<html>]
  </blockquote>
  <p style="font-size:smaller;"><a href="http://microformats.org/wiki/hreview">hReview <span class="version">0.3</span></a></p>
</div>
[</html>]

