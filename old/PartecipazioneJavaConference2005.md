Come ogni anno SunItalia organizza la '''Java Conference''', evento principale italiano dedicato a Java. Quest'anno la manifestazione si svolgerà nei giorni 22 e 23 giugno nell'abituale sede del Centro Direzionale di Assago (MI).

Delle due giornate una sarà più di stampo business, mentre la seconda sarà più orientata agli aspetti tecnici e in particolare ci è stato offerto, all'interno delle attività di collaborazione fra JUG Milano e Sun Italia, di inviare delle nostre proposte per partecipare come relatori.

Il 15 aprile è il termine ultimo per proporre le nostre presentazioni.
Al momento è sufficiente specificare:
	* autore
	* titolo
	* un breve abstract


'''Indicate qui sotto le vostre proposte, il 15 aprile verranno comunicate a SunItalia per la prima fase di selezione.'''
----
MarcelloTeodori
	* ''Rich Internet Application in Java''@@Una panoramica con esempi sulle diverse tecnologie per lo sviluppo di Rich Internet Application, la nuova generazione di applicazioni web dotate di un livello di interattività che si avvicina sempre più a quello delle applicazioni desktop. Il ruolo di Java nelle diverse scelte possibili, con implementazione dello strato di presentazione in HTML/XML/JavaScript asincrono (AJAX), Mozilla XUL, Java Applet e Web Start, e infine Macromedia Flash tramite i framework J2EE che ne permettono la generazione.  
	* ''OpenOffice Java Solutions''@@Sviluppo di soluzioni evolute basate su OpenOffice e Java, sia "dall'esterno" con OpenOffice che funziona in modalità server e viene richiamato da applicazioni Java, sia "dall'interno" con componenti OpenOffice sviluppati in Java ed integrati direttamente nella suite.

----
RenzoBorgatti
	* ''Continuous Integration in Java con CruiseControl''@@
La gestione delle problematiche di integrazione in un progetto è un problema che aumenta di complessità al crescere delle dimensioni del progetto stesso e del team di sviluppo. La Continuous Integration, specialmente se supportata da uno strumento di build automatico, può abbassare la complessità di questa problematica in modo sostanziale e CruiseControl, del quale questa presentazione fornisce una dimostrazione, è proprio uno di questi strumenti, disponibile come Open Source in Java, basato su Ant, dotato di interfaccia web e facilmente integrabile con diversi sistemi di versioning del codice.
