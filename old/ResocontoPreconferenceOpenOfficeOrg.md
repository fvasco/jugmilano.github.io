Venerdì 20 maggio 2005 si è svolta presso la sede di Sun Italia la prima conference italiana della community di `OpenOffice.org` organizzata dal '''PLIO''', il Progetto Linguistico Italiano OpenOfficeOrg:
::http://it.openoffice.org/avvenimenti/itconf-2005.html::
Si è trattato di un incontro anticipato in vista della conference mondiale che si terrà a settembre a Capodistria, organizzata da Italia e Slovenia.

Ho partecipato sia per il JugMilano, in modo da ragionare sulle opportunità di utilizzare Java in progetti di integrazione con OpenOfficeOrg, che come traduttore delle pagine web in italiano di `'''NeoOffice/J'''`, una versione particolare di OpenOfficeOrg disponibile su Mac OS X che sfrutta Java con l'obiettivo di avere una maggiore integrazione dell'applicazione con il sistema operativo: http://www.planamesa.com/neojava/it/index.php

L'incontro è stato interessante per molti aspetti:
	* è stato riaffermata - cosa della quale c'è sempre bisogno - l'importanza di tutelare la memorizzazione delle nostre informazioni con formati aperti e sono state presentate le iniziative per promuovere il progetto in Italia
	* ho avuto modo di conoscere persone il cui lavoro è nei servizi legati alla diffusione dell'opensource, sia come integratori che come analisti e formatori per le problematiche di migrazione su larga scala
	* ho seguito i ragionamenti sulla futura formalizzazione del PLIO in associazione assolutamente senza fini di lucro, in vista dell'organizzazione delle conferenza mondiale
	* ho discusso con Maurizio Berti di YACME, che ha realizzato con Java un progetto di integrazione attualmente in produzione, sfruttando l'estensibilità dei formato XML di OpenOfficeOrg
	* ho scoperto grazie alla presentazione di Alessandro Cattelan '''OmegaT''', uno strumento di localizzazione in Java usato per OpenOfficeOrg e basato su ''translation memory'', archivi di unità di traduzione: http://www.omegat.org/omegat/omegat.html
	* ho scoperto l'esistenza di una versione di OpenOfficeOrg rilasciata da Sun e di una curata dal PLIO, contenente gli ultimissimi aggiornamenti della localizzazione, anche se non ancora validati dal QA di Sun per l'inserimento in StarOffice, la versione commerciale di OpenOfficeOrg venduta e supportata da Sun
	* mi sono davvero commosso di fronte all'entusiasmo della professoressa Daniela Volta dell'Istituto Keynes di Castel Maggiore, che ha coinvolto le sue classi nella realizzazione del nuovo thesaurus distribuito con OpenOfficeOrg, ottenendo grande successo sia nel risultato in sè che a livello di  esperienza formativa

Nonostante il gran numero di attività e la mole di lavoro svolto, il PLIO al momento è comunque un gruppo di dimensioni ridotte (circa 15 persone attualmente operative, 3-400 persone iscritte alla mailing list), per cui è sempre in cerca di nuovi collaboratori con competenze e livello di impegno per tutti i gusti. Per informazioni su come contribuire: http://it.openoffice.org/

--MarcelloTeodori